# حضار

دلایل زیادی برای اینکه چرا شما باید بخواین این کتاب رو بخونید وجود داره. یکی از سؤال‌هایی که اکثر مردم میپرسن اینه:‌ 

« چرا باید اینهمه زجر بکشم که به صورت دستی یک لینوکس رو از ابتدا بسازم در صورتی که میتونم به راحتی یکی از توزیع‌های موجود رو دانلود و نصب کنم ؟‌»

 یکی از دلایل مهم وجودِ این پروژه اینه که به شما کمک کنه تا یاد بگیرید یک سیستم لینوکسی از درون به بیرون چه‌جوری کار میکنه. ساخت یک لینوکس از بیخ نشون میده که چی لینوکس رو سخت میکنه و چطور چیز ها با همدیگه کار میکن و چه‌جوری میشه که یک سری چیز ها به هم بستگی دارند. یکی از بهترین چیز هایی که این تجربه ی یادگیری به ما میده، توانایی سفارشی سازیِ یه سیستم لینوکسی برای استفاده های منحصر به فرد خودمونه.

 یکی دیگه از فایده های کلیدیِ LFS \[لینوکس از بیخ\] اینه که به شما اجازه میده تا بدون تکیه بر لینوکسِ پیاده شده توسط دیگران، بتونید کنترل بیشتری روی سیستم داشته باشین. با LFS شما پشت فرمونین و همه ی جنبه‌های سیستم تحت نظر شماست.

لینوکس از بیخ \(LFS\) به شما این امکان رو میده که یه سیستم خیلی جمع و جور داشته باشین. وقتی دارین توزیع‌های معمول رو نصب میکنید، شما معمولاً مجبورین که برنامه‌های بزرگ زیادی رو نصب کنید که احتمالاً هیچ‌وقت ازشون استفاده نخواهید کرد. این برنامه‌ها منابع رو هدر میدن. شاید شما بگین با وجود دیسک های سخت و CPU های امروزی دیگه بحث هدر رفتن اون مقدار از منابع اصلاً جای نگرانی نداره. اما با این حال بعضی وقتا هنوز شما محدودیت‌هایی برای منابع دارین. به لوح های فشرده دارای قابلیت بوت، یواس‌بی ها و سامانه های نهفته\(Embedded systems\) فکر کنید. این فضاها جاهایی هستن که LFS بکار میاد.

 یکی دیگه از خوبی‌های یه لینوکس سفارشی،‌ امنیته. با کامپایل کردن کل سیستم از کدهای منبع، شما میتونید روی همه چی نظارت داشته باشین و همه ی وصله های امنیتی مورد نیازتون رو نصب کنید. دیگه لازم نیست تا منتظر یکی دیگه بمونید تا بیاد و یه بسته ی دودوییِ کامپایل شده رو بهتون تحویل بده تا آسیب‌پذیری امنیتی رو ازبین ببرید. تا زمانی که خودتون وصله ی امنیتی مورد نظر رو امتحان و پیاده‌سازی نکنید شما هیچ تضمینی ندارید که این بسته ی دودویی به درستی ایجاد شده باشه و بتونه مشکل رو به خوبی حل کنه. هدف لینوکس از بیخ ساخت یه سیستم پایه‌ای، کامل و عملیاتیه. اگه شما نمیخواین که لینوکس خودتون رو از ابتدا بسازین احتمالاً اطلاعات موجود در این کتاب به دردتون نمیخوره.

 اگر بخوایم همه ی دلایل خوبِ ساخت یک لینوکس از بیخ رو لیست کنیم احتمالاً لیست بلندبالایی خواهیم داشت. در آخر، تا این لحظه قوی‌ترین دلیل موجود، آموزشه.

 هنگامیکه شما در حال ادامه دادن تجربه‌های LFS ای خودتون هستین، شما قدرتی رو کشف میکنید که علم اون رو برای شما به ارمغان میاره.

