# پیش‌نیاز ها

ساخت یه لینوکس از بیخ کار ساده‌ای نیست. این کار به میزان خوبی دانش درباره ی مدیریت سیستم های یونیکسی و توانایی حل مشکلات و اجرای صحیح دستورات لیست شده نیاز داره. حداقل توانایی مورد نیاز اینه که بتونید با خط فرمان کار\(محیط shell\) کار کنید. کار هایی مثل کپی کردن و یا انتقال فایل ها پوشه ها، مشاهده ی محتویات پوشه ها و فایل ها و عوض کردن پوشه‌ی جاری. همچنین انتظار میره که دانش لازم برای استفاده و نصب نرم‌افزار های لینوکسی رو هم داشته باشین.

چون این کتاب فرض رو بر این گرفته که شما حداقل این مهارت های پایه ای رو دارین، اکثر فروم های پشتیبانی LFS احتمالا نمیتونن به شما توی حوزه های یاد شده کمک کنن و احتمالا سوالات شما درباره ی مهارت های بالا یا با ارجاع به لیست «الزاماتِ LFS» مواجه خواهد شد و یا بی جواب خواهد موند.

قبل از ساختن یه لینوکس از بیخ ما بهتون پیشنهاد میکنیم که مطالب زیر رو بخونید :

۱- [راهنمای ساخت نرم‌افزار](http://www.tldp.org/HOWTO/Software-Building-HOWTO.html)

لینک بالا یه آموزش جامع برای ساخت و نصب بسته های نرم‌افزارهای عمومی یونیکسیه و با اینکه زمان نسبتا زیادی از نوشتنش میگذره ولی بازهم تکنیک های ابتداییِ خوبی رو به صورت خلاصه برای ساخت و نصب نرم‌افزار ها بهتون ارائه میده.

۲-[ راهنمای تازه کار ها برای نصب از کدمنبع](http://moi.vonos.net/linux/beginners-installing-from-source/)

راهنمای بالا هم خلاصه ی خوبی از مهارت ها و تکنیک های مورد نیاز برای نصب یک نرم افزار از طریق کدمنبع رو بهتون ارائه میده.





