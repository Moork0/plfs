# پیشگفتار

ماجراجویی من برای یاد گرفتن و فهمیدن بهتر لینوکس برمیگرده به سال ۱۹۹۸. من اولین توزیع لینوکسیِ ام رو نصب کردم و خیلی زود جذبِ کل مفهوم و فلسفه‌ی پشت لینوکس شدم.

 همیشه راه‌های زیادی برای انجام دادن یک کار وجود داره. این جمله ایه که میشه درباره‌ی لینوکس هم بکار برد. توزیع‌های بزرگ بسیاری در طی سال‌ها به‌وجود اومدند. یک سری هنوز هستند، یک سری دیگه هم به چیزهای دیگه تبدیل شدند، و هنوز یک سری هستند که ما میشناسیمشون. اون ها کار های مختلفی رو انجام میدن تا نیاز های مخاطبینشون رو برطرف کنند. به این دلیل که راه‌های زیادی برای انجام دادن یک کار وجود داره، من شروع کردم به فهمیدن اینکه من نیازی ندارم تا توسط این توزیع‌ها محدود باشم.

 قبل از پیدا کردن لینوکس،‌ ما به سادگی با مشکلاتمون در سیستم عامل های دیگه کنار میومدیم چون انتخاب دیگه ای نداشتیم. چه بخوای چه نخوای، همون بود که بود. با لینوکس بود که مفهوم انتخاب کردن پدید اومد. اگر چیزی رو دوست نداشتی، تو آزاد بودی، و حتی ترغیب میشدی، که اون رو تغییر بدی.

 من تعدادی از توزیع هارو امتحان کردم اما نتونستم یکی رو انتخاب کنم. آن‌ها در نوع خود عالی بودند. اصلاً بحث درستی و غلطی وجود نداشت. تبدیل شده بود به یه سلیقه ی شخصی. با اینکه گزینه های زیادی برای انتخاب داشتم اما مشخص بود که سیستم مستقلی وجود نداره که برای من بهترین باشه. بنابراین من تصمیم گرفتم که توزیع لینوکسیِ خودم رو بسازم که با تمام سلیقه ی من سازگار باشه.

 برای اینکه واقعاً سیستم خودم رو داشته باشم، من تصمیم گرفتم که به جای اینکه از بسته های از قبل کامپایل شده‌ی دودویی استفاده کنم، همه چی رو خودم از کد منبعش کامپایل کنم. این «بهترین» لینوکس باید سیستمی باشه که نقاط قوت سیستم‌های مختلف دیگه رو داشته باشه و در عین حال، نقاط ضعف شناخته شده ی اون‌هارو نداشته باشه. در ابتدا، این ایده نسبتاً ترسناک بود و من بر این عقیده که همچین سیستمی نمیتونه ساخته بشه پایبند موندم.

 بعد از سر و کله زدن با مسائلی مثل دور وابستگی \(Circular dependencies\) و ارور های compile-time و حل کردنشون ، دستِ آخر تونستم یه لینوکس سفارشی بسازم. یه لینوکسِ بسیار کاربردی که مثل بقیه ی توزیع‌های لینوکسی کاملاً قابل استفاده بود. با این تفاوت که ساخته ی خودم بود. خیلی حس خوبی بود که اجزای مختلف یه سیستم رو خودم کنار هم بچینم. بهتر میشد اگر میتونستم همه ی نرم‌افزار هاش رو هم خودم بسازم. این نکته ی عالیِ بعدیش بود.

 وقتی اهداف و تجربه هام رو با بقیه ی اعضای جامعه لینوکس به اشتراک گذاشتم، مشخص شد که به اینجور ایده‌ها علاقه دارند. به سرعت مشخص شد که اینگونه لینوکس های سفارشی تنها برای رفع نیاز های یک سری کاربر خاص کاربرد نداره، بلکه یه فرصت و راه عالیِ یادگیری برای برنامه نویس ها و مدیر های سیستمه تا مهارت های لینوکسی شون رو بهبود بدن. از میان این علاقه‌مندی‌های گسترده،‌ پروژه ی لینوکس از بیخ متولد شد.

 کتاب لینوکس از بیخ هسته ی مرکزیِ اون پروژه ست. این کتاب زمینه و دستورالعمل های لازم برای طراحی و ساخت یک سیستم رو برای شما فراهم میکنه. با اینکه این کتاب قالب‌های مطمئنی رو به شما ارائه میده\(که حتماً کار میکنند\)، اما شما آزادین هر تغییری که دوست دارید رو -بنابر سلیقه تون- اعمال کنید؛ که یکی از بخش‌های مهم این پروژه ست.

 شما تحت کنترل باقی میمونید؛ ما فقط بهتون کمک میکنیم که ماجراجویی خودتون رو شروع کنید.

 واقعاً امیدوارم که شما زمان خوبی رو با کارکردن با لینوکسِ خودتون سپری میکنید و از فواید داشتن یک سیستم که تماماً برای شماست لذت خواهید برد.

 جرارد بیک‌مَنز

ایمیل :  [gerard@linuxfromscratch.org](mailto:gerard@linuxfromscratch.org)

